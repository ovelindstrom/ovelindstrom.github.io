---
layout: post
title:  "Välkommen till Code and Cadence"
date:   2024-08-30 15:57:15 +0200
categories: welcome svenska
---
# Välkommen kodare, biker, främling

För många år sedan skrev jag ganska frekvent på det som då hette Blogspot och som sedemera blev Blogger under Googles vingar. Den som vet hur man hittar dit kan läsa det som skrevs mellan 2004 och 2009. Då handlade det mycket om att bli pappa för första gången,
att ha en mamma som blir sjukare och sjukare och aldeles för ung går bort i Alzheimers. Och om att lämna och välja bort saker.

2010 var ett omvälvande år och en av de sakerna jag gjorde var att sluta skriva publikt. Istället samlades mina tankar och funderingar på en annan plattform som krävde att man blev inbjuden för att läsa. Där var vi som mest ett 100-tal olika skribenter
i en sluten grupp som delade med oss av klokskaper, galenskaper, reflektioner, historier och rena dummheter. Två stycken som var med i den gruppen har efter det blivit publicerade.

Tyvärr så spreds en av mina mer ironiska texter ut från den plattformen 2014, förvanskades och distribuerades på ett sätt jag inte hade kontroll över.

Och jag slutade skriva i stort sett helt. Från att producera ett par texter per vecka blev det på sin höjd en eller annan bloggning om arbetsrelaterade saker åt de olika företag jag jobbat åt. Men ingenting annat.

Tills nu. I sommar, 10 år sedan jag slutade skriva, så börjar texterna komma tillbaka. Det är högt och lågt. Men de måste ut på något sätt. Så varför inte utnyttja mina kunskaper och använda GitHub Pages som plattform bara för att jag kan...

## Varför Code & Cadence

Det är de två huvudpelarna i mitt liv nu. Mjukvaruutveckling och mountainbike men jag vågade inte kalla den här siten för M&M. Och det kommer nog mest att handla om just programmering och saker runt omkring det och cyklar.

![AI genererad bild av en stereotyp programmerare på en mountainbike](/images/codacadencebanner.png)